# Voor en nadelen van React

Deze app is gemaakt met react. Ik heb erg weinig ervaring met react dus dit was mijn eerste echte applicatie die ik met react heb gemaakt. Ik heb veel ervaring met Angular en heb tevens het een en ander met Vue gedaan in een eerder semester, dus het was voor mij de logische keus om een keer met react te gaan werken. Tijdens het ontwikkelen van de boodschapp applicatie heb ik het een en ander ontdekt (voor- en nadelen).

### Kleine componenten
Het is in react vrij eenvoudig om je pagina/app op te delen in kleine onafhankelijke componenten. Door middel van de props en state van react is er op een eenvoudige en handiger manier voor te zorgen dat een component op zichzelfstaand kan bestaan. 

### Lage leercurve
In tegenstelling tot frameworks als Angular en Vue is React geen framework maar een library. Dit zorgt ervoor dat je geen magische toverspreuken moet leren zoals *ngFor bij angular en v-for bij Vue. Bij react gebruik je gewoon plain old Javascript (of in mijn geval Typescript). Om iets simpels als een boodschappen lijst app te maken hoeft je vrijwel alleen even te leren hoe de states en props werken. De rest is behoorlijk vanzichzelfsprekend in tegenstelling to Angular en Vue. 

### Inline template
iets waar ik nog geen fan van ben zijn de inline jsx templates. Dit houdt in dat de template (HTML) van je component tussen je JS/TS code staat. Bij Angular hebben ze dit wel weten te splitsen naar een los HTML bestand, maar bij react helaas niet. 

### Vrijheid
React geeft je alle vrijheid om je architectuur van de applicatie te maken zoals je maar wilt. Dit is zowel een voordeel als een nadeel. Voor beginners is dit lastig aangezien je niet in een bepaalde richting wordt gewezen zoals dat bij Angular wel het geval is. Maar als je eenmaal weet hoe je iets op moet zetten ben je dus wel helemaal vrij om het te doen zoals jij dat wil.

### Documentatie
De documentatie van react op de react website is uitmuntend. Dit is bij Angular en Vue ook het geval, maar het is fijn dat het bij react net zo goed is. De community van react is tevens ook enorm. Als je een vraag hebt over react dan is er altijd wel een antwoord beschikbaar op stackoverflow. 

### Snelheid development
Iets waar ik ook wel van te spreken was is de snelheid van het herladen van de browser wanneer je een aanpassing doet in je code. Bij Angular gaat dit allemaal net wat langzamer omdat het een enorm framework is. Bij react ging dit erg snel dus dat is zeker een pro!